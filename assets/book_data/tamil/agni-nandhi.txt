நவாப்‌ ஸஃப்தர்ஜங்‌ முதல்‌ சுல்தானே .அலம்‌ வரைக்கும்‌ ஒன்பது மன்னர்கள்‌ அவத்புரியில்‌ ஆட்சி செலுத்தி வந்தார்கள்‌. சுல்தானே அலம்‌ காலத்தில்‌ ஸலீமன்‌ துரை வந்தான்‌. ஸஃப்தர்ஐங்‌ தன்‌ வலிமை-திறமைகளைக்கொண்டு இந்த அரசை நிறுவினார்‌. தில்லிப்‌ பேரரசு சரிந்தபின்‌, இந்தியாவின்‌ பகட்டான-பெரிய ஆட்சிப்பகுதி அவத்‌புரிதான்‌. இதன்‌ பாதுஷா பிரான்ஸ்‌ நாட்டுப்‌ பேரரசர்‌ பதினான்காம்‌ லூயியைவிடப்‌ பராக்கிரமசாலியாகத்‌ திகழ்ந்தார்‌.

ஸலீமன்‌ மாவீரன்தான்‌, எனினும்‌ அவன்‌ துணிச்சலுடன்‌ நடத்திய திமாப்‌ படையெடுப்பில்‌ அவத்‌ பேரரசு சரிந்தது. உக்கிரமாக ஊதி விளக்குகளை அணைப்பதுபோல்‌ அவத்‌ பெருமைகளை ஸலீமன்‌ அணைத்துவிட்டான்‌.

ஹைவலாக்‌ வென்றான்‌. சுல்தானே அலம்‌ தோற்றார்‌. இந்திரபுரி போலிருந்த லக்னோ அழிந்தது. நெளடங்கி நாடகக்குழு குலைந்தது. கணிகையர்‌ மோகனக்‌ கூத்துக்கள்‌, இன்பத்‌ தோட்டத்துக்‌ கேளிக்கைகள்‌, மொஹார்ரம்‌. ராமலீலாக கோலாகலங்கள்‌ யாவும்‌ பழங்கனவுகளாகி விட்டன. உல்லாச மாளிகை தில்குஷ்‌ மஹால்‌ இப்போது வெறிச்சோடிக்‌ கிடந்தது. பேலோகாத்‌ கோட்டை மாளிகையை வெள்ளையர்‌ பீரங்கிகள்‌ தகர்த்துவிட்டன. ஹஸரத்‌ கஞ்ஜ்‌ அங்காடி வீதியில்‌ இப்போது ஆங்கிலேயர்‌ கடைகள்‌ இருக்‌கின்றன. அமீனாபாதில்‌ கல்லூரிகளும்‌ பள்ளிக்கூடங்களும்‌ இடம்‌ பெற்றிருக்கின்றன. பத்திரிகைகள்‌ வெளிவருகின்றன. தொலைபேசிகள்‌ ஒலிக்கின்றன. ஸ்ரீராமபிரான்‌ ராஜ்யபாரம்‌ செய்த அயோத்தியா புரி மாயாஜாலம்‌ போல்‌ சீர்குலைந்து உருமாறி விட்டது. இறுதியாக அண்ட சுல்தான்‌ சுதாரித்துக்‌ கொள்வதற்குள்‌ சரிந்து விட்டான்‌!

கல்கத்தாவாசியான பேராசிரியர்‌ நீலாம்பர தத்‌ மகனைச்‌ சந்திக்க லக்னோவுக்கு வந்தார்‌. ரயிலிருந்து இறங்கி, பீட்டன்‌ வண்டியில்‌ அமர்ந்து ரயில்‌ நிலையத்தை விட்டு வெளியே வந்தவர்‌, நகரம்‌ உருமாறிப்‌ போயிருப்பதைக்‌ கண்டு துணுக்குற்றார்‌. அவர்‌ நாற்பத்தெட்டு ஆண்டுகளுக்கு முன்பு 1923இல்‌ இதே லக்னோவுக்கு வந்திருக்கிறார்‌. அப்போது சுல்தான்‌ ஆட்சி. இப்போது வெள்ளைக்‌காரர்‌ ஆட்சி. இங்கு தூமிபேக்‌ கொத்தவால்‌ (கர்க்காவலா்‌) அதிகாரம்‌ செலுத்திக்‌ கொண்டிருந்தது போய்‌, டெபுடி கமிஷனர்‌ ஆளுகை புரிகிறார்‌. அவர்‌ ஸயாதத்‌ அலிகானின்‌ நூர்பக்ஷ்‌ மாளிகையில்‌ சுகவாசம்‌ புரிந்து வருகிறார்‌. ஸயாதத்‌ அலிகானின்‌ மற்றொரு மாளிகை ஹயாத்‌ பக்ஷ்‌ மாளிகை இப்போது பாங்கி அலுவலகமாகி விட்டது - 'பாங்க்‌ ஹவுஸ்‌' என்று பெயர்‌ பூண்டது.

கைஸர்‌ பாகில்‌ கெனிங காலேஜ்‌ நடக்கிறது. அங்குதான்‌ மனோ ரஞ்ஜன்‌ தத்‌ சட்ட விரிவுரையாளராக இருக்கிறார்‌. தெருக்கள்‌, பேட்டை, பகுதி எல்லாம்‌ முன்பு இருந்தவைதாம்‌; காலம்தான்‌ மாறிவிட்டது. இருண்ட பேட்டைகளிலும்‌. இடிபாடான இல்லங்‌களிலும்‌ காலமாறாட்டத்தால்‌ சீர்குலைந்த மக்கள்‌ குன்றிப்போய்‌ முடங்கிக்‌ கிடந்தார்கள்‌. செல்வந்தர்கள்‌ கொள்ளையடிக்கப்‌பட்டார்கள்‌, பனாதைகள்‌ பணக்காரர்களாகி விட்டார்கள்‌. புரட்சி செய்தவர்கள்‌ தூக்கிவிடப்பட்டார்கள்‌. வெள்ளையரிடம்‌ எஜமான விசுவாசம்‌ கொண்டிருந்தவர்களுக்குச்‌ சொத்துக்கள்‌ - ஜாகீர்கள்‌ கிடைத்தன. லக்னோவை விட்டு மன்னர்‌ அக்தர்‌ பிஸா (வாஜித்‌ அலிஷாஹ்‌) வெளியேறியபின்‌, அவருக்காக உள்ளூர்‌ அன்பர்கள்‌ அழுது அழுது அலுத்து விட்டார்கள்‌. இதுதான்‌ அவத்‌ புரி! இங்கு ராமபிரானுக்கும்‌ அந்தக்‌ காலத்தில்‌ நாட்டைத்‌ துறந்து வனவாசம்‌ செய்ய வேண்டியதாயிற்று.

பீட்டன்‌ வண்டி நகரை நோக்கி விரைந்தது. கோச்‌ சாரதி-முண்டாசு கட்டிய இளைஞன்‌; நீலாம்பர தத்தை ஏறிட்டுப்‌ பார்த்தான்‌. “பெரிய ஐயா! சாரட்‌ வண்டிக்குப்பின்னால்‌ குதிரைக்‌காரக்‌ கிழவர்‌ குந்தியிருக்கிறார்‌. என்‌ பக்கத்திலே உட்கார வைத்துக்‌கொள்ளட்டுமா? வயதானவர்‌; தடுமாறிக்கீழே விழுந்து உயிரைவிட்டால்‌ வீண்‌ தொல்லை".
“சரி; உட்கார வைத்துக்கொள்ளேன்‌”.